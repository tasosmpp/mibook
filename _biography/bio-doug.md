## Σύντομη βιογραφία του Douglas Engelbart

Ο Douglas Engelbart ήταν Ηλεκτρονικός Μηχανικός και ένας από τους πρωτοπόρους της Επιστήμης των Η/Υ. Γεννήθηκε στο Portland του Oregon , 
όπου και τελείωσε την υποχρεωτική του εκπαίδευση. Στην συνέχεια υπηρέτησε για 2 χρόνια στο Ναυτικό των ΗΠΑ. Ύστερα απέκτησε bachelor σαν 
Ηλεκτρονικός Μηχανικός από το πανεπιστήμιο του Oregon και εν συνεχεία ms και phd από το University of California, Berkley.
O Douglas Engelbart είναι ίσως ο σπουδαιότερος από τους ιδρυτές του τομέα «Επικοινωνία Ανθρώπου – Μηχανής» της επιστήμης των H/Y. 
Μέρος της έρευνας του που πραγματοποίησε στο Stanford Research Institute παρουσιάστηκε στις 9/12/1968 στο συνέδριο 
“Full Joint Computer Conference” στο San Francisco, το οποίο διοργάνωσε η ACM/IEEE.

Στην παρουσίαση με όνομα «Mother of All demos» παρουσίασε πρωτοποριακές τεχνολογίες στον τομέα του Human Computer Interaction. Αυτές ήταν:
1)	Η εφεύρεση του Ποντικιού του Η/Υ 
2)	Την έννοια του υπερσυνδέσμου 
3)	Την τεχνολογία της Επεξεργασία Κειμένου και την λειτουργία αντιγραφή-επικόλληση
4)	Την τεχνολογία της συνεργατικής εργασίας στον Η/Υ σε πραγματικό χρόνο
5)	Την τεχνολογία της βιντεοδιάσκεψης

Η παρουσίαση του ενέπνευσε την δημιουργία παρόμοιων project σε άλλα ερευνητικά κέντρα, με το πιο γνωστό το project στο Xerox Parc, 
το οποίο οδήγησε στην δημιουργία των Microsoft Windows και του MacOS.To όραμα του Douglas Engelbart ήταν να χρησιμοποιηθούν οι Η/Υ 
σαν εργαλεία για την Συνεργατική Εργασία και μέσω της ενίσχυσης της συλλογικής ευφυίας, να εργαστούμε για την επίλυση των μεγάλων 
προβλημάτων που αντιμετωπίζει η ανθρωπότητα. 
